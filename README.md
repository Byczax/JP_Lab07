# Laboratorium 7, TN 11:00

Zadanie polega na napisaniu rozproszonej aplikacji z wykorzystaniem RMI.
Dokładniej - należy zaimplementować mały system pozwalający na organizowanie quizów dla osób oglądających wystawy.
Specyfikacja problemu:

* Center - centralna część aplikacji. Pełni rolę repozytorium namiastek IMonitor, IStand, IDesigner oraz danych dotyczących Visitor. Przechowuje pytania i odpowiedzi. Implementuje interfejs zdalny ICenter, z którego korzystają Monitor, Stand, Designer, Visitor. Korzysta z interfejsu zdalnego RMIRegistry, rejestrując w nim swoją namiastkę. Korzysta z interfejsu IDesigner, informując instancję projektanta o zmianach namiastek IStand metodą notify. Korzysta z interfejsu IMonitor, przekazując rezultat sprawdzania wyników quizu wizytującego wystawę o danej nazwie (problem powtórzenia się nazwy wizytującego jest pomijany). Nie musi dostarczać żadnego graficznego interfejsu.
* Stand - reprezentuje stanowisko wystawowe. Na stanowisku tym wyświetlany jest tekst przekazany zdalnie przez projektanta (przenoszony w Description). Tekst ten powinien mieć zaszytą odpowiedź na pytanie pojawiające się w quizie. Implementuje interfejs IStand, z którego korzysta Designer. Korzysta z interfejsu zdalnego RMIRegistry, by pobrać namiastkę ICenter. Korzysta z interfejsu ICenter przekazując własną namiastkę lub wysyłając żądanie rozłączenia się. Posiada interfejs graficzny.
* Monitor - reprezentuje tablicę wyników dostarczanych przez Center. Korzysta z interfejsu zdalnego RMIRegistry, by pobrać namiastkę ICenter. Korzysta z interfejsu ICenter przekazując własną namiastkę lub wysyłając żądanie rozłączenia się. Posiada interfejs graficzny.
* Visitor - reprezentuje terminal osoby oglądającej wystawę, dzięki któremu może ona rozwiązać quiz. Korzysta z interfejsu zdalnego RMIRegistry, by pobrać namiastkę ICenter. Korzysta z interfejsu ICenter by dołączyć do osób rozwiązujących quiz i odłączyć się od tych osób. Pobiera pytania, wyświetla je i pozwala edytować odpowiedzi. Może tylko raz skorzystać z metody sprawdzającej poprawność odpowiedzi (podczas obsługi tej metody przez ICenter wyniki procentowe zostają rozesłane do wszystkich monitorów). Wyświetla wyniki sprawdzania poprawności odpowiedzi na własnym ekranie. Nie implementuje żadnego zdalnego interfejsu. Posiada interfejs graficzny.
* Designer - reprezentuje terminal projektanta zarządzającego quizem oraz treściami pojawiającymi się na stanowiskach wystawowych. Implementuje interfejs zdalny IDesigner, z którego korzysta ICenter. Korzysta z interfejsu zdalnego RMIRegistry, by pobrać namiastkę ICenter. Korzysta z interfejsu zdalnego ICenter, przekazując własną namiastkę lub wysyłając żądanie rozłączenia się. Wysyła do ICenter zredagowane pytania i odpowiedzi. Pobiera namiastki IStand. Korzysta z interfejsów tych namiastek w celu zmiany prezentowanej treści. Pozwala edytować te treści. Posiada interfejs graficzny.
* W systemie wykorzystywane są klasy służące do przekazywania danych: Question, Answer, Description.

Program należy napisać wykorzystując moduły. W załączeniu do instrukcji znajdują się: obrazek exhibition.png (ze schematem powiązań pomiędzy klasami implementującymi interfejsy zdalne) oraz plik exhibition.zip z projektami eclipsowymi: Exhibition oraz MyExhibition. Projekt Exhibition zawiera kod źródłowy opisanych interfejsów zdalnych oraz klas danych zorganizowanych w jednym module. Moduł ten został skompilowany i spakowany do pliku exhibition.jar. Plik ten należy wykorzystać we własnym projekcie bez zmian (jar ten należy dołączyć go do ścieżki modułowej). Projekt MyExhibition zawiera bardzo surowy kod źródłowy przykładowej implementacji wymienionych interfejsów zdalnych.

Pozostałe szczegóły mają być zgodne z ustaleniami poczynionymi na początku zajęć.
